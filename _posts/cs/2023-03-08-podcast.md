---
title: "Nový podcast Optechu"
permalink: /cs/podcast-announcement/
name: 2023-03-08-podcast-announcement-cs
type: posts
layout: post
lang: cs
slug: 2023-03-08-podcast-announcement-cs

excerpt: >
  Oznámení o novém Optech podcastu založeném na týdenních Optech Audio
  Recap na Twitter Spaces.

---
Od července 2022 se na Twitter Spaces scházejí přispěvatelé Optechu
Mike Schmidt a Mark „Murch” Erhardt se členy komunity a významnými
vývojáři bitcoinových a LN protokolů, aby probrali události popsané
každý týden ve zpravodaji. Každá z těchto diskuzí bude nyní přístupná
ve formě jednotlivých epizod na [všech hlavních podcastových platformách][podcast
index].

Každá epizoda bude mít také svou stránku na webu Optechu se souhrnem obsahu
epizody a kompletním přepisem. Věříme, že toto je významný krok
v naší misi za vylepšením komunikace mezi open source projekty
a jejich uživateli a byznysem.

Kdo si chce udržet přehled o vývoji bitcoinových a LN protokoků, může
se přihlásit buď k odběru zpravodaje (čte-li rád) nebo podcastu (preferuje-li
poslech). Pokud čtenář zpravodaje zatouží po více informacích o nějakém tématu,
může poslechem podcastu nebo četbou jeho přepisu zjistit, co o tématu říkají
zkušení bitcoinoví přispěvatelé. Nebo pokud o zajímavém tématu uslyší nejdříve
v podcastu, může následně díky zpravodají nalézt původní diskuzi v emailové
skupině nebo pull requestu.

Pro snadnou orientaci na sebe navzájem podcast i zpravodaj odkazují. Jediným
kliknutím na konci odstavce ve zpravodaji budete přesměrováni na odpovídající
sekci v podcastu. Odtud můžete okamžitě skočit do zvukové stopy nebo přepisu.
Souhrn každé epizody podcastu odkazuje přímo na odstavec v původním zpravodaji,
kterým se zabývá.

V budoucnosti budou moci uživatelé, vývojáři i badatelé vyhledat bod zájmu
v rozsáhlém [rejstříku témat][topic index], přečíst krátký souhrn o události ve zpravodaji
a poté poslechnout nebo přečíst o tomto tématu dobovou diskuzi, které se často
účastní odborníci, kteří sami největším dílem k tématu přispěli, a uživatelé,
kterých se nejvíce dotýká.

Pochopitelně jsou audio i přepisy dostupné pod open source licencí jako
veškerý obsah Optechu.

Nové epizody budou uvolňovány několik dní po ukončení vysílání na Twitter
Spaces a po profesionálním zpracování zvukové stopy. Přepisy budou zveřejněny
pár dní nato. Postupně budou také přidávány zvukové stopy a přepisy
starších epizod.

Máte-li zájem o technologii kolem bitcoinu, doporučujeme přihlásit se k
odběru podcastu a zvážit účast na každotýdenním přehledu na Twitter Spaces.

{% include references.md %}
[topic index]: /en/topics/
[podcast index]: /en/podcast/
