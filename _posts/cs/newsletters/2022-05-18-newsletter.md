---
title: 'Zpravodaj „Bitcoin Optech” č. 200'
permalink: /cs/newsletters/2022/05/18/
name: 2022-05-18-newsletter-cs
slug: 2022-05-18-newsletter-cs
type: newsletter
layout: newsletter
lang: cs

praise:
  - url: https://twitter.com/jonatack/status/1379839115676561408
    author: Jon Atack
    title: Bitcoin Developer
    text: "Témata na @bitcoinoptech jsou dobrým odrazovým bodem"

  - url: https://twitter.com/stephanlivera/status/1342674949392093186
    author: Stephan Livera
    title: Generální ředitel Swan Bitcoin a podcaster
    # alternative: @bitcoinoptech newsletter is must subscribe / https://twitter.com/stephanlivera/status/1199520746252296192
    text: "Skvělý a asi méně známý zdroj pro lidi studující Bitcoin tech: @bitcoinoptech témata na https://bitcoinops.org/en/topics/"

  - url: https://twitter.com/lopp/status/1342123233210998784
    author: Jameson Lopp
    title: Spoluzakladatel a CTO, Casa
    text: |
      Neználek: „Bitcoin už nepřináší žádné inovace; jeho vývoj se zastavil!”

      Já: „Celoroční přehled vývoje od @bitcoinoptech je tak dlouhý,
      že ho můj emailový klient ani celý nezobrazí.”

  - url: https://twitter.com/jlppfeffer/status/1324761477694267393
    author: John Pfeffer
    title: Podnikatel a investor
    text: "Neskutečně obdivuju šikovné a nadšené vývojáře oddané rozšiřování #bitcoinu. Je mou ctí podporovat @meshcollider, Antoine Riarda, @bitcoinoptech, @mitDCI, dev training... a bude toho víc! Prosím připojte se k podpoře vývoje #btc!"

  - url: https://twitter.com/haegwankim/status/1314503620910436353
    author: Haegwan Kim
    text: |
      P.S. Chci poděkovat vývojářům, vzdělavatelům a těžařům, kteří denně síť provozují a vylepšují.

      Lidi v @lightning, @ChaincodeLabs, @CryptoGarageInc ,
      @Blockstream, @bitcoinoptech a mnoho a mnoho přispěvatelů dělají neskutečné věci.

      Díky vám všem.

  - url: https://twitter.com/TheGuySwann/status/1302029639112691719
    author: Guy Swann
    title: Hostitel Bitcoin Audible
    text: |
      Jen chci vyjádřit vděk týmu @bitcoinoptech za jejich zpravodaje.

      Šetří mi HROMADU času, když mohu procházet chaty a emaily, abych měl
      přehled o vývoji a snadno mohl zabrousit hlouběji do čehokoliv, co mě zajímá.✊

  - url: https://twitter.com/HillebrandMax/status/1299315892543725568
    author: Max Hillebrand
    title: Free Software Entrepreneur
    text: |
      Páni - @bitcoinoptech má přes 25 přispěvatelů!!

      Nejkvalitnější bitcoinové novinky – ověřeno machry mezi přispěvateli do free software!

      Díky všem podporovatelům. 🔥🚀

  - url: https://twitter.com/flip_abagnale/status/1298094514159181824
    author: Flip Abagnale
    text: |
      My [v Bitcoin Magazinu] děláme, co můžem, abychom vytáhli to podstatné,
      ale pokud hledáte surový materiál, @bitcoinoptech snad nelze porazit.

      Je to zdaleka můj nejoblíbenější obsah mimo BM a jeden z mála zpravodajů,
      které zůstávají v mé schránce, dokud je řádně nepřečtu.

  - url: https://twitter.com/softsimon_/status/1296739713286459398
    author: "@softsimon"
    title: Tvůrce Mempool.Space
    text: 'Bitcoin Optech @bitcoinoptech nabízí skvělý přehled o tom, na čem se v Bitcoinu zrovna pracuje. Skutečně ukazuje, kolik se toho v bitcoinosféře děje a vyvrací myšlenku, že Bitcoin je „zatuchlá stará technologie.” https://bitcoinops.org/en/topic-dates/'

  - url: https://twitter.com/veriphibtc/status/1293602911910600707
    author: Veriphi
    text: "Je ctí celého našeho týmu být zmíněn v nejrespektovanějším a nejpokročilejším technickém bitcoinovém zpravodaji, kterým je @bitcoinoptech"

  - url: https://twitter.com/river/status/1268624838161305601
    author: River Financial
    text: "Zpravodaj @bitcoinoptech představuje každý týden nejčerstvější vývoj a novinky v bitcoinu."

  - url: https://twitter.com/Bitcoin/status/1268171489011998720
    author: "@Bitcoin"
    text: "Právě vyšlo 100. číslo @bitcoinoptech. […] Je to jeden z nejlepších technických zpravodajů v bitcoinu."

  - url: https://twitter.com/kallerosenbaum/status/1429793328623755265
    author: Kalle Rosenbaum
    title: Autor Grokking Bitcoin
    text: "Tento příspěvek od […] @bitcoinoptech vysvětluje, proč je znovupoužití nonce v multisigu špatné a proč je těžké se tomu vyhnout. Fakt mi pomohl tomu lépe porozumět. Díky!"

  - url: https://twitter.com/michaelfolkson/status/1254733781233209344
    author: Michael Folkson
    text: "Předpokládám, že každý už ví o výtečném zpravodaji @bitcoinoptech. Ale věděli jste, že obsahuje tematické stránky seřazené podle názvu, data a části bitcoinu, které se týká? https://bitcoinops.org/en/topic-categories/"

  - url: https://twitter.com/BitcoinMagazine/status/1229834232861724672
    author: Bitcoin Magazine
    text: "Bitcoin Optech (@bitcoinoptech) byl založen v roce 2018, aby překlenul světy open-source vývoje a firem. Ušli od vzniku velkou vzdálenost."

  - url: https://twitter.com/AlyseKilleen/status/1138921268185407489
    author: Alyse Killeen
    title: Spoluzakladatelka Stillmark
    text: "Zatímco spotřebitelský trh roste a infrastruktura se zlepšuje, @bitcoinoptech pracuje naplno, aby povzbudil komerční sféru v (a) přijetí novinek protokolu a (b) implementaci technických možností, které zlepší poskytovatelům služeb efektivitu."

  - url: https://twitter.com/aantonop/status/1133785460650721280
    author: Andreas M. Antonopoulos
    title: Autor *Mastering Bitcoin* a spoluautor *Mastering the Lightning Network*
    text: "Zpravodaj Bitcoin Optech (@bitcoinoptech) nepřestává dodávat zajímavý a podrobný obsah. Právě jsem přečetl [poslední] číslo a bylo výborné."

  - url: https://twitter.com/renepickhardt/status/1120702153985875973
    author: Rene Pickhardt
    title: Vývojář bitcoinu a Lightning Network
    text: "Opět jsem si užil čtení zpravodaje @bitcoinoptech […] Je to ten nejlepší zdroj a přehled novinek pro vývojáře a vzdělavatele."

  - url: https://twitter.com/Leishman/status/1082288630297751552
    author: Alexander Leishman
    title: Zakladatel River Financial
    text: "Taky bych vážně doporučil @bitcoinoptech :)"

  - url: https://twitter.com/SDWouters/status/1082930342053462016
    author: Sam Wouters
    title: Bitcoinový vzdělavatel
    text: "Poslední číslo @bitcoinoptech obsahuje skvělý příklad, proč je teorie her tak důležitá."

  - url: https://twitter.com/BuckPerley/status/1078791035864707079
    author: Buck Perley
    title: Vývojář v Unchained Capital
    text: "Zpravodaj @bitcoinoptech přináší neuvěřitelné shrnutí veškerého důležitého vývoje v bitcoinu a Lightning Network za rok 2018. Prochází měsíc po měsíci, přidává odkazy. Pěkné čtení na víkend!"

  - url: https://twitter.com/zackvoell/status/1064937176922841091
    author: Zack Voell
    text: "Opravdu, @bitcoinoptech je nepostradatelným zdrojem každého bitcoinera."

  - url: https://twitter.com/RobertSpigler/status/1058780917685239810
    author: Robert Spigler
    title: OpSec consultant
    text: "@bitcoinoptech je komunitní projekt neuvěřitelné hodnoty a čím větší součást ekosystému se na něm podílí a osvojuje si nejlepší praktiky, tím lépe."

  - url: https://twitter.com/carl_dong/status/1057721562449633280
    author: Carl Dong
    title: Vývojář Bitcoin Core v Chaincode Labs
    text: "Myslím, že projekty jako @bitcoinoptech zlepšují komunikaci, ale potřebujeme jich víc!"

  - url: https://twitter.com/LucasNuzzi/status/1228417230989340673
    author: Lucas Nuzzi
    title: Šéf vývoje v CoinMetrics.io
    text: |
      Také milujete, když z ničeho nic najdete skvělý vzdělávací zdroj?

      Můj projekt č. 1 na tento víkend bude workshop o taprootu od @bitcoinoptech, který jsem nedávno objevil.

  - url: https://twitter.com/pwuille/status/1220507061026344960
    author: Pieter Wuille
    title: Bitcoinový vývojář v Chaincode Labs
    text: "Díky všem, kteří nám pomohli dostat se až sem: spoluautorům @ajtowns, @n1ckler a @real_or_random a všem, kteří přispěli k tvorbě tohoto dokumentu, účastníkům workshopů @bitcoinoptech, Gregovi Maxwellovi za původní myšlenku a mnoha dalším."

  - url: https://twitter.com/_JustinMoon_/status/1219347584789176325
    author: Justin Moon
    text: "@bitcoinoptech vydal zpravodaj s moc hezkým souhrnem posledního roku."

  - url: https://twitter.com/lightcoin/status/1218260416171847680
    author: John Light
    title: Human Rights Foundation ZK-Rollup Research Fellow
    text: "jeden z mála zpravodajů, jejichž každé číslo pokaždé přečtu. díky @bitcoinoptech"

  - url: https://twitter.com/jmcorgan/status/1217480526006644736
    author: Johnathan Corgan
    text: "Vzdávám hold Bitcoin Optech, který (kromě jiného) zaznamenává technický vývoj bitcoinu. Žádný humbuk, žádná dramata, pouze skvělé informace o pokroku v použití a nasazení bitcoinu.  @bitcoinoptech"

  - url: https://twitter.com/LeahWald/status/1215464602214883329
    author: Leah Wald
    title: CEO Valkyrie Investments
    text: "Důležitý příspěvek od @bitcoinoptech, který shrnuje a katalogizuje významný technický vývoj"

  - url: https://twitter.com/Excellion/status/1211075163732631553
    author: Samson Mow
    title: CEO Jan3
    text: "Pěkný článek od @bitcoinoptech . 👍"

  - url: https://twitter.com/hfangca/status/1211002573282394112
    author: Hong Fang
    title: CEO OKCoin
    text: "Skvělý roční souhrn 👍 @bitcoinoptech"

  - url: https://twitter.com/SamouraiWallet/status/1163877643932065793
    author: Samourai Wallet
    text: "Skvělá práce, týme @bitcoinoptech. Matice kompatibility je dobře udělaná."

  - url: https://twitter.com/moneyball/status/1522260482538627077
    author: Steve Lee
    title: Šéf ve Spiral
    text: "@bitcoinoptech v únoru pěkně shrnul přístup LDK https://bitcoinops.org/en/newsletters/2022/02/23/#ldk-1199"

  - url: https://twitter.com/SomsenRuben/status/1511679367688200193
    author: Ruben Somsen
    title: Bitcoinový kouzelník a spoluhostitel The Unhashed Podcast
    text: "Jako vždy nabízí @bitcoinoptech odborně připravený souhrn […]"

  - url: https://twitter.com/theinstagibbs/status/1511413286167851014
    author: Gregory Sanders
    title: Bitcoinový vývojář
    text: "@bitcoinoptech je skvělý zdroj"

  - url: https://twitter.com/SahilC0/status/1501703542393946115
    author: Sahil Chaturvedi
    title: Product Designer v Unchained Capital
    text: "zkouším číst méně twitteru a více @bitcoinoptech"

  - url: https://twitter.com/gckaloudis/status/1476196134745948169
    author: George Kaloudis
    title: Research Analyst v CoinDesk
    text: "upřímně, @bitcoinoptech je úžasný"

  - url: https://twitter.com/TYonClubhouse/status/1473793982408716289
    author: Terrence Yang
    text: "Děkuju @bitcoinoptech, jedné z nejlepších organizací v bitcoinu, zaměřená na pomáhání ostatním z nás používat bitcoin a být lepšími bitcoinery!"

  - url: https://twitter.com/actuallyCarlaKC/status/1473660532959985669
    author: Carla Kirk-Cohen
    title: Nezávislý vývojář LN a člen představenstva v Brink, ₿trust a Qala
    text: "Začněte s předstihem plnit svá novoroční předsevzetí: nezůstávejte pozadu za báječným světem vývoje bitcoinu a přečtěte si souhrn roku 2021 od @bitcoinoptech 🌟"

  - url: https://twitter.com/CardCoinsCo/status/1468783314404261894
    author: CardCoins
    text: "Další skvělý zpravodaj. Díky @bitcoinoptech !"

  - url: https://twitter.com/realtbast/status/1468553191243591683
    author: Bastien Teinturier
    title: VP vývoje v ACINQ
    text: "Jako vždy, díky za zpravodaje!"

  - url: https://twitter.com/ChartsBtc/status/1466071392449818629
    author: "@ChartsBTC"
    text: |
      Sledujte @bitcoinoptech a odebírejte jejich zpravodaj. Nerozumím úplně všemu, ale díky němu cítím optimismus bez ohledu na to, co se děje na trhu.

  - url: https://twitter.com/satsie/status/1458436050091745286
    author: Stacie Waleyko
    title: Vývojář v Casa
    text: "Série o taprootu je nedocenitelná pro pochopení ne jen z nadhledu, ale také jeho technických detailů. Dík všem, kteří se podíleli!"

  - url: https://twitter.com/remyers_/status/1455955655651729415
    author: Richard Myers
    text: "Pro poznání Taprootu doporučuju sérii videí od @bitcoinoptech, obzvláště interaktivní notebook od @digi_james je dobrý pomocník pro pochopení, jak používat tapscript."

  - url: https://twitter.com/nvk/status/1455681554047545352
    author: Rodolfo Novak
    title: "CEO and Co-Founder of Coinkite"
    text: |
      Sledujte @bitcoinoptech a odebírejte jejich zpravodaj.

      Jen málo zdrojů bitcoinových technických informací shrnuje a vysvětluje takto dobře.

      Udělejte to teď, ať nezapomenete 😉

  - url: https://twitter.com/Kristian_Kho/status/1452201573799632896
    author: Kristian Kho
    text: |
      Abyste si udrželi přehled, existuje hromada zpravodajů okolo crypta..

      @bitcoinoptech je jedním z těch, které sleduju až pobožně.

      Silně doporučuju, jestli držíte nějaké btc a chcete vědět, jak se opravdu pracuje na vylepšení protokolu.

  - url: https://twitter.com/ElleMouton/status/1418108253096095745
    author: Elle Mouton
    title: Vývojář v Lightning Labs
    text: |
      Jste trochu pozadu s Taprootem? Máte pořád ještě čas a naštěstí pro vás
      má @bitcoinoptech SKVĚLÝ workshop, který vám s tím pomůže: https://github.com/bitcoinops/taproot-workshop/

      Můžu silně doporučit. Prochází všechny ty části, o kterých potřebujete vědět.
      Tak do tohooooo 💪 #Bitcoin #taproot

  - url: https://twitter.com/Empact/status/1403702689737871362
    author: Ben Woosley
    title: Vývojář Bitcoin Core a Senior Developer v Unchained Capital
    text: "Dobrou práci odvádí @bitcoinoptech vysvětlováním detailů čtenářům z řad technických integrátorů, jejich workshop stojí za shlédnutí"

  - url: https://twitter.com/RajarshiMaitra/status/1398931136714182656
    author: Rajarshi Maitra
    text: "Snaha shrnout, co se kde děje, je skoro na plný úvazek.  A přesně to dělají lidičky v @bitcoinoptech, takže i jen odebírání jejich zpravodaje vám přinese hodně poznání."

---
Tento týden shrnujeme debatu o nejmenší možné změně bitcoin skriptu potřebné
k umožnění rekurzivních kovenantů, zabýváme se upraveným návrhem na přidání
instrukce `OP_TX` a nabízíme přehled bádání, jak přizpůsobit deskriptory výstupů
hardwarovým podpisovým zařízením. Též nechybí naše pravidelné rubriky shrnující
vydání nových verzí a významné změny v populárních bitcoinových infrastrukturních
projektech. Navíc oslavujeme 200. číslo zpravodaje.

## Novinky

- **Za jakých podmínek by `OP_CAT` umožnil rekurzivní kovenanty[^covenants]?** V debatě
  v emailové skupině Bitcoin-Dev o reaktivaci instrukce [OP_CAT][op_cat]
  odstraněné v roce 2010 [prohlásil][zmnscpxj cat1] vývojář ZmnSCPxj, že
  aby byly umožněny nekonečně rekurzivní kovenanty, musel by `OP_CAT` být
  použit spolu s navrhovanou instrukcí `OP_TX` (viz [zpravodaj č. 187][news187 op_tx],
  *angl.*), [OP_CHECKSIGFROMSTACK][topic op_checksigfromstack] (CSFS) nebo
  podobnou funkcionalitou. Nekonečně rekurzivní kovenanty jsou kontrakty,
  které by zaručily, že bitcoiny přijaté na tento kontrakt mohou být poslány
  pouze na stejný kontrakt.

  Rekurzivní kovenanty závisí na technice označované jako *introspekce transakce*,
  která umožní instrukci skriptu analyzovat část transakce, která skript
  spouští. Existující instrukce `OP_CHECKSIG`, [BIP65][]
  `OP_CHECKLOCKTIMEVERIFY` a [BIP112][] `OP_CHECKSEQUENCEVERIFY` poskytují
  omezenou introspekci. Navrhované instrukce TX a CSFS by umožnily
  flexibilní introspekci všech částí transakce, včetně jejích následných
  výstupů (množství bitcoinů a adresát) a předchozích výstupů („prevout”,
  množství přijatých bitcoinů a skript, který jejich poslání autorizuje).

  Nejjednodušší formu rekurzivního kovenantu by bylo možno vytvořit, pokud by instrukce
  nebo jiná funkce skriptu byla schopna ověřit, zda jsou předchozí a následný
  výstup identické. Avšak předchozí výstupy nejsou přímou součástí transakce,
  musí být načteny z blockchainu. Aby výstupy mohly být porovnány, musí být
  tedy v transakci zahrnuta kopie předchozího výstupu. A aby to nebylo příliš
  jednoduché, zdá se, že skript předchozího výstupu se nemůže sám napřímo porovnat
  s následným výstupem kvůli použití hashovacích funkcí v několika částech
  transakce. Buď předchozí, následný nebo oba výstupy tedy budou muset být
  dynamicky zkonstruovány ze svých elementárních částí; to je důvod, proč
  je CAT (instrukce zřetězení) nebo podobná konstrukce pro rekurzivní
  kovenanty potřebná.

  Před příchodem [taprootu][topic taproot] bylo nejefektivnější metodou,
  jak začlenit do transakce kopii předchozího výstupu, poskytnout ji
  ve formě autorizačních dat podobně jako digitální podpis. Pokud by kopie
  byla dodána spolu s podpisem, bylo by možné ji zkontrolovat pomocí
  introspekce transakce (konkrétně jejího witness), což by vyžadovalo
  existenci flexibilní introspekce jako např. TX nebo CSFS. Navrhované
  CTV a APO sice také umožňují introspekci následného výstupu, ale nejsou
  schopny introspekce witness. Zřejmě tak s jejich pomocí nelze utvářet
  rekurzivní kovenanty ani v kombinaci s CAT.

  Nadav Ivgi [odpověděl][ivgi cat], že je také možné začlenit kopii dat,
  které jsou použity ke konstrukci předchozího výstupu, v tomto samotném
  výstupu (jejich přidáním v době, kdy je ještě následným výstupem). Toto
  pro tvorbu rekurzivních kovenantů stále vyžaduje CAT (pro vyřešení
  problému s hashováním), ale ukazuje nám to, že je možné definovat
  rekurzivní kovenanty i s CTV či APO, které se zaměřují na introspekci
  výstupů. Ivgi si myslí, že ověřování předchozích výstupů pomocí následných
  výstupů je použitím taproot jednodušší a poskytuje odkazy na dva
  zajímavé příklady rekurzivních kovenantů.

  ZmnSCPxj s Ivgiho analýzou [souhlasil][zmnscpxj cat2] a zopakoval své
  předchozí znepokojení ohledně rizika, které by rekurzivní kovenanty
  bitcoinu přinesly (viz [zpravodaj č. 190][news190 recurse], *angl.*),
  i když v [následujícím příspěvku][zmnscpxj cat3] poznamenal, že „i přesto
  jsou rekurzivní kovenanty pravděpodobně bezpečné, protože nejsou ve
  skutečnosti [turingovsky úplné][Turing-complete].”

  Russell O'Connor též [citoval][oconnor cat] [příspěvek][poelstra cat] od
  Andrew Poelstry (zabývali jsme se jím ve [zpravodaji č. 134][news134 cat],
  *angl.*), ve kterém vysvětlil, že je instrukce CAT v kombinaci s existujícími
  vlastnostmi bitcoinu dostatečně silná, aby mohla, byla-li by do bitcoinu
  vrácena, definovat nerekurzivní kovenanty a teoreticky také rekurzivní.

  Celá debata byla o návrzích rozšíření, naše poznání současného bitcoinového
  systému se tedy nemění.

- **Aktualizovaný návrh na OP_TX:** jak jsme popsali ve [zpravodaji č. 187][news187
  op_tx] (*angl.*), navrhl Rusty Russell na základě předešlých návrhů instrukci
  `OP_TX`, která by umožnila [tapscriptu][topic tapscript]  přidat do zásobníku
  zvolené části transakce, která skript spouští. Například by mohla Alice
  přijmout bitcoin na skript obsahující instrukci `OP_TX(SELECT_LOCKTIME)`,
  která přidá do zásobníku locktime utrácející transakce. Použitím této
  introspekce by tak Alice mohla napodobit instrukci `OP_CHECKLOCKTIMEVERIFY` (CLTV),
  např. `OP_TX(SELECT_LOCKTIME) <height> OP_GREATERTHAN OP_VERIFY`.

  Použití CLTV v předešlém příkladu by bylo o několik bajtů menší než TX,
  avšak flexibilní TX by umožnila z transakce vytáhnout i data,
  která v současnosti čtena být nemohou. TX by také mohla být schopna
  číst data pocházející z vnějšku transakce; tato data musí full node
  znát, aby mohl transakci validovat. Jeremy Rubin
  [upozornil][rubin op_tx recursive], že TX podle původního návrhu
  umožňoval definovat rekurzivní kovenanty, které v současnosti budí rozpaky
  (viz [zpravodaj č. 190][news190 recov], *angl.*).

  Tento týden [navrhl][russell op_tx] Russell omezenou verzi instrukce,
  která by povolila přístup pouze ke stejným polím jako [OP_CHECKTEMPLATEVERIFY][topic op_checktemplateverify]
  (CTV) a pouze v tom formátu, který CTV čte. [BIP119][] CTV byl speciálně
  navržen, aby existenci rekurzivních kovenantů vylučoval. Omezený TX by je proto
  rovněž umožňovat neměl.

  Navíc je omezený TX navržen tak, aby mohly budoucí soft forky snadno
  rozšířit jeho schopnosti introspekce, včetně takových, které by umožnily
  přidat rekurzivní kovenanty, byla-li by pro ně podpora. V době psaní
  zpravodaje navrhli dva vývojáři rozšířit TX ještě o několik dalších schopností:

  - *Vylepšené primitivum vault[^vaults]:* Russell navrhuje rozšíření o možnost přidat
    do zásobníku množství satoshi, které každý výstup utrácí. Brandon Back
	[navrhuje][black op_tx], že kdyby bylo možné učinit to stejné se vstupy,
	tvorba [vaults][topic vaults] by tím byla zjednodušena. Konkrétně Black
	navrhuje podobnou funkci jako má `OP_IN_OUT_AMOUNT` z několik měsíců
	starého návrhu `OP_TAPLEAF_UPDATE_VERIFY` (TLUV,
	viz [zpravodaj č.166][news166 tluv], *angl.*).

  - *Použití introspekce transakce k zabránění RBF pinningu[^pinning]:* Gregory
    Sanders [poznamenal][sanders op_tx], že [Eltoo][topic eltoo], navrhovaná
	vrstva pro LN vyžadující [SIGHASH_ANYPREVOUT][topic sighash_anyprevout],
	by mohlo podléhat [transaction pinning útokům][topic transaction pinning]
	kvůli své interakci s [BIP125][] pravidlem č. 3 (viz [zpravodaj č. 27][news27 eltoo],
	*angl.*). Sanders navrhl, že pokud by TX mohlo přidat do zásobníku váhu (velikost)
	transakce, umožnilo by to účastníkům eltoo platebního kanálu ustanovit
	maximální velikost transakce a tím tak eliminovat hrozbu jednoho typu
	pinningu spočívající v nafouknutí velikosti transakce. Jedná se o
	podobný koncept jako v případě zabránění [CPFP][topic cpfp] pinningu
	zmíněném ve [zpravodaji č. 191][news191 pinning] (*angl.*).


- **Přizpůsobení miniscriptu[^miniscript] a deskriptorů[^descriptors] podpisovým zařízením[^signingdevices]:**
  Salvatore Ingala poslal do emailové skupiny [příspěvek][ingala desc] o
  své implementaci [deskriptorů výstupů][topic
  descriptors] (deskriptorů) a [miniscriptu][topic miniscript] pro
  hardwarová podpisová zařízení. Poznamenal, že podpisová zařízení se obzvláště
  zaměřují na ověřování pravidel utrácení („policies”): uživatelé potřebují
  vědět, co se stane, pokud schválí transakci, ale zařízení by nemělo
  vyžadovat více informací, než je nezbytně nutné pro zajištění bezpečí
  prostředků. Z důvodu malé obrazovky na mnoha podpisových zařízeních
  a z nich plynoucí obtížnosti ověřování informací je také důležité, aby
  zobrazované informace byly co nejvíce kompaktní. Proto Ingala navrhuje několik
  vylepšení deskriptorů:

  - *Registrace pravidel:* během úvodního nastavení podpisového zařízení
        by měl uživatel na zařízení ověřit preferované pravidlo utrácení.
        Zařízení s úložištěm by si měla registrovaná pravidla zapamatovat.
        Pokud zařízení žádné úložiště nemá, mělo by vrátit kryptograficky
        bezpečný doklad registrace, který může být spolu se samotným pravidlem
        načten během zapínání zařízení. Návrh nepopisuje detaily,
        jak by měla být pravidla na zařízeních registrována, ale poukazuje na
        bezpečný způsob nastavení peněženek s vícenásobným podpisem ([BIP129][],
        viz též [zpravodaj č. 136][news136 sms], *angl.*).

  - *Zástupné symboly klíčů:* namísto opakovaného vkládání rozšířených [BIP32][]
        klíčů navrhuje Ingala umožnit pravidlům nadefinovat krátké symboly, které
        by byly během interpretace pravidla nahrazeny BIP32 informacemi.
        To by výrazně zmenšilo velikost pravidel a také je učinilo lépe
        čitelnými. Ingala také navrhuje nahradit v deskriptorech
        některé běžné řetězce zkratkami.

  - *Snížená vyjádřitelnost:* kvůli zjednodušení implementace je podporována
        pouze podmnožina deskriptorů, avšak nové vlastnosti mohou být přidány
        později, pokud bude vyžadováno.

  Během přípravy zpravodaje obdržel tento návrh v emailové skupině několik komentářů.

## Změny ve službách a klientech

*V této měsíční rubrice upozorňujeme na zajímavé aktualizace bitcoinových
peněženek a služeb.*

- **Vydání MyCitadel Wallet:**
  [MyCitadel Wallet][] je desktopová bitcoinová, lightningová a [RGB][][^rgb]
  peněženka s podporou vícenásobných podpisů, [PSBT][topic psbt], segwitu,
  taprootu, [timelocks][topic timelocks], hardwarových podpisových zařízení,
  [deskriptorů][topic descriptors] a dalších vlastností.

- **Směnárna Tauros podporuje Lightning:**
  Mexická směnárna [Tauros][] oznámila možnost vkladů a výběrů pomocí Lightning.

- **Oznámení Lightning Multiplexeru:**
  Lightning Multiplexer ([lnmux][]) je software s podporou LND, který zvyšuje
  spolehlivost lightningových plateb použitím záložních plánů pro příchozí platby.
  Podrobnosti jsou popsány v [blogovém příspěvku][lnmux blog].

- **Coldcard umí posílat na taproot:**
  [Nejnovější firmware pro Coldcard][coldcard upgrade] (Mk4 5.0.3, Mk3 4.1.5) podporuje
  posílání na [bech32m][topic bech32] adresy.

## Vydání nových verzí

*Vydání nových verzí populárních bitcoinových infrastrukturních projektů. Prosíme,
zvažte upgrade či pomoc s testováním.*

- [LND 0.15.0-beta.rc1][] je novým kandidátem na vydání příští verze oblíbeného LN uzlu.

## Významné změny v kódu a dokumentaci

*Významné změny z tohoto týdne v [Bitcoin Core][bitcoin core repo], [Core
Lightning][core lightning repo], [Eclair][eclair repo], [LDK][ldk repo],
[LND][lnd repo], [libsecp256k1][libsecp256k1 repo], [Hardware Wallet
Interface (HWI)][hwi repo], [Rust Bitcoin][rust bitcoin repo], [BTCPay
Server][btcpay server repo], [BDK][bdk repo], [Bitcoin Improvement
Proposals (BIPs)][bips repo] a [Lightning BOLTs][bolts repo].*

- [Bitcoin Core #22235][] přidává skript, který vygeneruje příklad konfiguračního
  souboru `bitcoin.conf` přímo ze zdrojového kódu s definicí konfiguračních
  položek. Tato změna umožní dodávat budoucí verze Bitcoin Core s předinstalovaným
  konfiguračním souborem, aniž by tím vznikl druhý zdroj pravdy o stavu
  konfiguračních položek.

- [LND #6450][] přidává podporu pro podepisování [PSBT][topic psbt] utrácející
  [taprootové][topic taproot] výstupy.

- [LND #6345][] umožňuje LND použít k získání nových transakcí opakované
  dotazování Bitcoin Core (pull) namísto odebírání ZMQ zpráv (push).

- [BIPs #1309][] aktualizuje [BIP119][] a jeho ukázkovou implementaci
  [OP_CHECKTEMPLATEVERIFY][topic op_checktemplateverify]. Předchozí ukázka
  obsahovala kód pro implementaci instrukce v Bitcoin Core, který je
  napsán v C++. Nová ukázka je napsána v pseudo-pythonu. Přidány byly také
  informace, jak se vyhnout DoS útoku, který by s naivní implementací hrozil.
  Jedná se o reakci na obavy vyjádřené v minulosti v emailové skupině
  Bitcoin-Dev (viz [zpravodaj č. 183][news183 dos], *angl.*).

## Slavíme 200. číslo zpravodaje

Každé padesáté číslo zpravodaje vyzdvihujeme některé z našich
výrazných úspěchů. Činíme tak, aby měl čtenář možnost dozvědět se o všem,
co můžeme nabídnout, a abychom přilákali dárce, jejichž příspěvky
by nám pomohly pokračovat ve vydávání. V neposlední řadě se také chceme
trochu pochlubit.

Nechlubíme se z osobní domýšlivosti, ale proto, že je každý přispěvatel do
Optechu zároveň obrovským fanouškem ostatních přispěvatelů. Pracovat v týmu
s úžasnými lidmi je skvělá zkušenost a tyto zvláštní rubriky zpravodaje
jsou obvykle místem, kde si navzájem sdílíme svůj nehynoucí obdiv.

Tento rok však chceme dát příležitost vám, čtenářům, podělit se o svůj vděk
přispěvatelům Optechu. Aniž bychom sami museli žádat, obdrželi jsme
na Twitteru desítky – a poté stovky – milých zpráv od našich čtenářů.
Bylo jich příliš mnoho pro zpravodaj, proto jsme vybrali {{page.praise | size}}
nejlepších z posledních čtyř let.

Komentáře si můžete přečíst dole, ale v první řadě chceme poděkovat našim
hlavním přispěvatelům – Adam Jonas, Carl Dong, David A. Harding, Gloria Zhao,
John Newbery, Mark Erhardt, Mike Schmidt a Shigeyuki Azuchi – a také
našim [mnoha podporovatelům][supporters] včetně [zakládajících sponzorů][founding sponsors]:
Wences Casares, John Pfeffer a Alex Morcos.

{% assign sorted_praise = page.praise | sort_natural: "author" %}
{% for comment in sorted_praise %}
  <blockquote markdown="1">
  {{comment.text | default: 'TODO'}}
  </blockquote>

  {:.right}
  ---[{{comment.author | default: 'TODO'}}]({{comment.url | default: 'TODO'}})
      {% if comment.title %}<br>{{comment.title}}{% endif %}<br>

{% endfor %}

## Poznámky a vysvětlivky

[^covenants]: [kovenanty][topic covenants] jsou druhem kontraktu, který povoluje poslat bitcoin pouze za předem daných podmínek, např. pouze na jednu z vyjmenovaných adres
[^rgb]: RGB je systémem pro chytré kontrakty postavený nad bitcoinem; slovenský [článek o RGB][rgb sk] od Matouše Wachutky obsahuje mnoho detailů
[^vaults]: [vaults][topic vaults] („úschovny”) jsou druhem kovenantů, které pro poslání prostředků vyžadují dvě oddělené transakce: první k oznámení pokusu o poslání, druhá může zablokovat přenos v případě krádeže
[^pinning]: [pinning][topic transaction pinning] je druh útoku, který zneužívá legitmní možnost navyšování poplatků pomocí RBF nebo CPFP a který způsobuje výrazné navyšení poplatků za transakci
[^miniscript]: [miniscript][topic miniscript] je jazyk pro psaní bitcoin skriptů umožňující snadnou analýzu, kompozici atd.
[^descriptors]: [deskriptory][topic descriptors] jsou řetězce, které popisují skripty výstupů; jsou používány peněženkami a jiným software
[^signingdevices]: podpisová zařízení („signing devices”) byla dříve nepřesně označována za hardwarové peněženky; od tohoto názvu se již upouští

{% include references.md %}
{% include linkers/issues.md v=2 issues="22235,6450,6345,1309" %}
[lnd 0.15.0-beta.rc1]: https://github.com/lightningnetwork/lnd/releases/tag/v0.15.0-beta.rc1
[news27 eltoo]: /en/newsletters/2018/12/28/#april
[news166 tluv]: /en/newsletters/2021/09/15/#amount-introspection
[news190 recov]: /en/newsletters/2022/03/09/#limiting-script-language-expressiveness
[rubin op_tx recursive]: https://lists.linuxfoundation.org/pipermail/bitcoin-dev/2022-February/019872.html
[minsc 1/3]: https://min.sc/#c=%24alice%20%3D%20A%3B%0A%24bob%20%3D%20B%3B%0A%24carol%20%3D%20C%3B%0A%0Apk%28%24alice%29%20%7C%7C%20pk%28%24bob%29%20%7C%7C%20pk%28%24carol%29
[news136 sms]: /en/newsletters/2021/02/17/#securely-setting-up-multisig-wallets
[news183 dos]: /en/newsletters/2022/01/19/#mailing-list-discussion
[zmnscpxj cat1]: https://lists.linuxfoundation.org/pipermail/bitcoin-dev/2022-May/020434.html
[op_cat]: /en/topics/op_checksigfromstack/#relationship-to-op_cat
[news187 op_tx]: /en/newsletters/2022/02/16/#simplified-alternative-to-op-txhash
[ivgi cat]: https://lists.linuxfoundation.org/pipermail/bitcoin-dev/2022-May/020442.html
[zmnscpxj cat2]: https://lists.linuxfoundation.org/pipermail/bitcoin-dev/2022-May/020441.html
[oconnor cat]: https://lists.linuxfoundation.org/pipermail/bitcoin-dev/2022-May/020467.html
[poelstra cat]: https://www.wpsoftware.net/andrew/blog/cat-and-schnorr-tricks-i.html
[news190 recurse]: /en/newsletters/2022/03/09/#introduction-of-turing-completeness
[zmnscpxj cat3]: https://lists.linuxfoundation.org/pipermail/bitcoin-dev/2022-May/020462.html
[news134 cat]: /en/newsletters/2021/02/03/#replicating-op-checksigfromstack-with-bip340-and-op-cat
[turing-complete]: https://en.wikipedia.org/wiki/Turing_completeness
[russell op_tx]: https://lists.linuxfoundation.org/pipermail/bitcoin-dev/2022-May/020450.html
[black op_tx]: https://lists.linuxfoundation.org/pipermail/bitcoin-dev/2022-May/020454.html
[sanders op_tx]: https://lists.linuxfoundation.org/pipermail/bitcoin-dev/2022-May/020458.html
[ingala desc]: https://lists.linuxfoundation.org/pipermail/bitcoin-dev/2022-May/020423.html
[supporters]: /#supporters
[founding sponsors]: /about/#founding-sponsors
[news191 pinning]: /en/newsletters/2022/03/16/#ideas-for-improving-rbf-policy
[MyCitadel Wallet]: https://github.com/mycitadel/mycitadel-desktop
[RGB]: https://www.rgbfaq.com/what-is-rgb
[Tauros]: https://tauros.io/
[lnmux]: https://github.com/bottlepay/lnmux
[lnmux blog]: https://bottlepay.com/blog/multiplexer/
[coldcard upgrade]: https://coldcard.com/docs/upgrade
[rgb sk]: https://www.alza.sk/rgb-alebo-smart-contracty-na-bitcoine
